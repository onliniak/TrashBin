Bogowie
=======

Właśnie kończy się średniowiecze i nastaje coś na kształt renesansu. 
Budowane są nowe maszyny, uzdrowiciele znajdują lekarstwa na kolejne 
choroby, rozwija się chirurgia i sztuka. Wielu uważa się za równych 
bogom, uważają że są w stanie pokonać samą Śmierć, o słabiutkich 
państewkach nie wspominając. 

Przez ostatnich tysiąc lat bogowie oparli całą swą potęgę o śmiertelników, 
za każdą modlitwę i każdą kapliczkę wzrastała ich moc. Problem w tym, że 
ostatnimi czasy zaczęli ją tracić. I choć wciąż są potężniejsi od większej 
części mieszkańców, wiedzą że jeśli nie zadziałają w tej chwili stracą 
całą swą potęgę, nad którą pracowali przez miliony lat.

Na ziemii pojawiają się oznaki ich gniewu, tsunami zalewa nadmorskie 
osady, trzęsienia ziemi, lądy są oddzielane od siebie, rzeki lawy 
i inne skutki budowy miasta tuż przy czynnym wulkanie.

W każdym bądź razie wykształca nam się kolejna warstwa strategiczna, od tej chwili hierarchia wygląda tak:
  1. Bogowie wpływają na akcję całej gry
  2. Królowie muszą reagować na bieżąco, by ich królestwa przetrwały
  3. Zwykli mieszkańcy robią co mogą, by ocalić swoje życie

Sam system wygląda tak:
  - Bogowie zaczynają od 500 punktów mocy
  - Bogowie mają do dyspozycji dwie talie kart (nagród i kar), z określonymi premiami/karami dla śmiertelników i liczbą punktów mocy, które muszą wydać by ich użyć.
  - Liczba kart jest ograniczona, co oznacza że po ich użyciu nie można ich użyć ponownie
  - Punkty mocy są odnawiane raz dziennie, a ich ilość zależy od ilości wierzących i świątyń
  - Za każdego wierzącego mamy pół punkta mocy
  - Opcjonalnie, wierzący mogą raz dziennie przekazać swe punkty wiary, każde 10 to 1 punkt mocy
  - Za kapliczkę 1 punkt
  - Za małą świątynię 5 punktów
  - Za średnią 10 punktów
  - Za dużą 25 punktów
  - Każdy artefakt, który jest w użyciu zwiększa ilość mocy o 100 (każdego dnia).
  - Jeśli nikt nie wierzy w dane bóstwo i nie ma czynnych świątyń, jego moc spada o 10 każdego dnia.

Bogowie potrzebują mocy, by funkcjonować. Gdy spadnie poniżej zera nie giną 
ale "wypadają z rankingu" i nie mogą już wpływać na nasz świat. Porzucone 
bóstwo można ożywić, jeśli zbierze się 10 magów z 1 000 punktów wiary każdy 
i przekaże swe punkty wiary, na 100 punktów mocy.

W zależności od nastroju, raz na jakiś czas będą się pojawiać określone kary i premie,
np podróże zostaną wstrzymane ze względu na kataklizm albo wszyscy przebywający na wyspie X otrzymają nagle premię do określonego rzemiosła. 
O ostatnich wydarzeniach przeczytasz w gazecie.

Zwycięstwo
----------
Jak przystało na cel główny, istnieje możliwość zakończenia ery poprzez 
pokonanie wszystkich bóstw (zmniejszenie ich mocy poniżej zera) lub odzyskanie 
przez nie 5 000 punktów mocy. 

Odpowiednio prowadzi to do zakończeń:
  - Zwycięstwo śmiertelników
  - Boski ład (w przypadku, gdy żaden z nich nie odpadł, a wszyscy razem mają 5 000 mocy)
  - Wielki Tyran (gdy jedno z nich zyskuje 5 000 mocy oraz przynajmniej jedno z pozostałych odpadło)