Słowem wstępu
=============

Zacznijmy od tego, że są dwa rodzaje gier - techniczne 
(jak pierwszy Far Cry), których celem jest zaprezentowanie nowego silnika 
gier, a historia odgrywa drugorzedną rolę oraz powieściowe (np. Tales of Exile), 
dla których komputer jest tylko narzędziem do opowiedzenia opowieści.

Te pierwsze często są lepsze technicznie (porównaj: Risen vs Skyrim), 
te drugie mają ogromny i doskonale przemyślany świat, na podstawie którego 
można by napisać kilkanaście tomów "przewodników" historycznych.

W tym wypadku podążamy za pierwszą opcją. Co więcej - korzystając z faktu 
że nie tworzymy pełnoprawnej opowieści - zamierzamy połączyć gatunki i do 
tekstowego cRPG dodać elementy szeroko rozumianej strategii.

Gra jest pisana pod kątem nowych graczy, dla których w grach 
"nieograniczonych" jak Vallheru, czy Mount & Blade po jakimś czasie nie 
ma co robić. Zgodnie z założeniem można to zmienić odrobinę modyfikując 
mechanikę gry na bardziej "taktyczną". Od strony fabularnej przyjmujemy 
"szkołę Amorionu", czyli osobne forum na gry fabularne w które się nie 
mieszamy. Można by dyskutować nad sensownością użycia fantasy, kiedy 
twórcy gry idą w 'steampunk' ale … niech najpierw powstanie gra, a rasy 
można zawsze zmienić.

'Steampunk'
-----------
Najważniejszym konfliktem jest zmiana mentalności z bezmyślnej wiary w 
istoty nadprzyrodzone, na wiarę w maszyny stworzone ręką śmiertelników. 
Przyznam szczerze, że nie bardzo wiem gdzie umieścić akcję gry … to trochę 
tak jakbym chciał połączyć renesans z barokowym empiryzmem i jego 
wynalazkami. Żeby było jeszcze lepiej, na początku znane są dwie wyspy: 
jedna jest jeszcze w późnym średniowieczu, druga rozwija się technologicznie 
i filozoficznie. 

Steampunk w swej istocie jest historią alternatywną, w której cała potęga 
ludzkości zostaje oparta o maszyny. Nie ma też wyraźnego umiejscowienia w 
histori Europy … nawet jeśli mówi się że to wiek XIX. Taki Skyrim albo 
Naród Ognia z Avatara posiadają znacznie rozbudowaną inżynierię ale tkwią 
w średniowieczu. Taką niepewność określam mianem niby Steampunka, czy 'Steampunka'.